# BuurtKaart (breng je buurt in kaart en verbeter de leefomgeving)

Met de Omgevingswet krijgen burgers nieuwe mogelijkheden om invloed uit te oefenen op beslissingen over hun leefomgeving. 
Vroeger was burgerparticipatie een door de gemeente of projectontwikkelaar geregisseerde activiteit, meestal aan het einde van een lang planning en voorbereidingstraject. 
Dit gaf de indruk dat er nog maar weinig bij te sturen viel.

<a href="https://www.leefbaarheidsalliantie.nl/"><img src="https://user-images.githubusercontent.com/3518738/149097420-0e4d84a7-058f-4d83-b2e5-7df316237b7c.png" align="right" width="50%"/></a>

Maar nu is dat helemaal anders, inzichten veranderen. **Leefbaarheid** en **burgerparticipatie** is helemaal in. 
Juist nu zijn er nieuwe mogelijkheden.
Open Data is nu vrij beschikbaar over alle aspecten van onze omgeving.
Combineer dit met lokale kennis en ervaring van buurtbewoners en je krijgt een compleet beeld.
Deze aanpak word ook door gemeenten onderkend.
Met de juiste data en wat hulp van de **BuurtKaart** wordt bewonersparticipatie wél een succes.


>Burgerparticipatie nieuwe stijl: "De goed geïnformeerde burger werkt samen met de gemeente aan zijn omgeving"

Lees meer over de gedachte van deze werkwijze: [Burgerparticipatie nieuwe stijl](https://tauvicr.wordpress.com/2021/11/16/burgerparticipatie-nieuwe-stijl/)

## Waarom een kaart?

Waarom gebruik je een kaart? 
Allereerst omdat een kaart je snel een goed overzicht geeft over je omgeving.
Je wil de informatie altijd en overal kunnen gebruiken. 
Daarom zijn er naast internet kaartsystemen ook Apps beschikbaar voor offline toegang.
Zo gebruik ik de OSMAnd App op vakantie om snel de recreatiemogelijkheden voor mijn dochter te vinden.

Ben jij ook in Ermelo? Dan vind je nu heel gemakkelijk alle speelterreinen en bankjes in OSMAnd.
Wat zou het mooi zijn als je nog meer voorzieningen kan vinden die voor jou van belang zijn.
Daar werken we hier aan. De voorzieningen die mensen nodig hebben overzichtelijk op de kaart en waar ze er niet zijn zorgen dat ze er snel komen.

Daarnaast kan je met QGIS (een geavanceerd kaartsysteem) heel goed analyses uitvoeren.
Zo kan de Wijkvereniging onderzoeken of de voorzieningen goed verspreid zijn over de gemeente en bereikbaar voor iedereen.
Daarom hebben we graag alle data in digitale vorm.

**Doe jij ook mee?** Kaarten komen er niet vanzelf. Deze aanpak moet ontwikkeld worden, zoals je kan zien in de [wiki](https://github.com/Tauvic/BuurtKaart/wiki) is er al veel gedaan.
Je kan er dus al gebruik van maken. Maar we willen meer en beter daarom is alle hulp welkom.

## Het proces in het kort

<img src="https://tauvicr.files.wordpress.com/2022/01/buurtkaart_proces.png?test" width="50%" align="right"/>

* Verzamel informatie (situatie, behoefte, klachten, ideeën) over je omgeving en breng je buurt in kaart (**zichtbaar maken**)
* Analyseer de situatie en trek conclusies (**inzicht**)
* Verbeter de buurt (**acties** met vrijwilligers, samen met de gemeente) 
* Deel de informatie en de resultaten met de buurt (**terugkoppeling**)
* En als je nog wat tijd over hebt **deel** je ervaringen zodat anderen ervan kunnen leren.

Een volledige handleiding vind je in de [wiki](https://github.com/Tauvic/BuurtKaart/wiki/Algemeen).

## Het resultaat

<a href="https://umap.openstreetmap.fr/en/map/buurtkaart-ermelo_701385#16/52.2933/5.6101"><img src="https://tauvicr.files.wordpress.com/2022/01/buurtkaart_umap.png" width="50%" align="right"/></a>
De BuurtKaart werkwijze levert een aantal producten op:
* Thematische BuurtKaarten voor buurtbewoners
* Ondersteuning voor wijk en buurt vertegenwoordigers voor het analyseren van de situatie in hun buurt

Een kaart voor de buurtbewoner: hier vind je zowel de voorzieningen maar ook de zaken die onze aandacht verdienen:

<img src="https://tauvicr.files.wordpress.com/2021/12/buurtkaart.png?w=500" width="50%" align="right"/>
Naast de kaart zijn er ook nog kaarten en rapportages voor gebruik door de buurtvertegenwoordigers.
Zoals een kaart die de speelterreinen weergeeft en hun bereikbaarheid voor de kinderen die er wonen. Hiermee kan je in gesprek gaan met de gemeente.


## Ambities: 

Waar zijn we mee bezig en willen we verder ontwikkelen:
* Voorzieningen en hun bereikbaarheid
  * De speelterreinen op de kaart zetten en advies over betere indeling
  * Hondenuitlaatplaatsen (locatie en bereikbaarheid)
  * Begaanbare stoepen, voetpaden en trappen
* Verkeer & veiligheid
  * Verkeersveiligheid
  * Wandelroutes met mogelijkheden voor ontmoeting
  * Sociale veiligheid (paden, verlichting)
* Demografische ontwikkeling

## Wat is er tot nu toe bereikt

Het aandachtspunt speelterreinen is nu behoorlijk uitgewerkt. Zo is er een overzichtskaart en een analyse bereikbaarheid. Ik ga uit van de richtlijnen in [Handboek spelen met ruimte](https://vng.nl/files/vng/handboekspelenmetruimte.pdf): (Normen opgesteld VNG, Jantje beton) en de [Handleiding bij Rotterdamse norm](http://spelenenbewegen.nl/wp-content/uploads/2016/04/Handleiding-Rotterdamse-norm-Buitenspeelruimte_def.pdf).

Ik werk nu aan een overzicht [verkeersveiligheid](https://github.com/Tauvic/BuurtKaart/wiki/Verkeersveiligheid) voor de lokale wijkvereniging.

Eén druk op de knop methode. Het inlezen en verwerken van data is nu geautomatiseerd:
![Automatisch data verwerken](https://tauvicr.files.wordpress.com/2022/01/buurtkaart_verwerken.png?w=1024)
